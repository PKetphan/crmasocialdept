---
title: เกี่ยวกับเรา
description: เกี่ยวกับกองวิชากฎหมายและสังคมศาสตร์
author: ร.ต.พรหมณชนก เกตุพันธุ์
date: 2021-07-07T04:58:25.667Z
tags:
  - post
image: /assets/blog/hero-about.jpg
---
กมส.สกศ.รร.จปร. เป็นหน่วยขึ้นตรงต่อ สกศ.รร.จปร. มีหน้าที่ให้การศึกษา ด้านวิชาการในระดับปริญญาตรีแก่ นนร. ซึ่งปัจจุบันเปิดสอนใน 1 สาขาวิชา คือ สาขาสังคมศาสตร์เพื่อการพัฒนา ดำเนินการสอน นนร. ให้สามารถบูรณาการ ความรู้ที่ได้รับไปประยุกต์ใช้บริหารจัดการและพัฒนา ตามหน้าที่ที่ตนรับผิดชอบ ตลอดจนแก้ไขปัญหาต่างๆที่เกิดขึ้น เพื่อให้ภารกิจที่ได้รับมอบหมายนั้น บรรลุวัตถุประสงค์

### ภารกิจ

กองวิชากฎหมายและสังคมศาสตร์ มีหน้าที่ให้การศึกษาระดับอุดมศึกษาแก่ นนร.สาขาสังคมศาสตร์เพื่อการพัฒนา และ เพื่อให้การดำเนินงานตามภารกิจ ที่ได้รับมอบหมาย เป็นไปอย่างมีประสิทธิภาพโดยการ ผลิต นนร. ที่เป็นเลิศ ทางวิชาการด้านการพัฒนา จึงได้จัดทำแผนปฏิบัติราชการฯ ประจำปี 2557 ขึ้น โดยกำหนดแนวคิดด้านการพัฒนากองวิชาให้ ครอบคลุมทั้งด้านบุคลากร งานวิชาการ การ พัฒนาการเรียนการสอนและการวิจัย การพัฒนาอาคารสถานที่ ตลอดจนงานบริการ ทางวิชาการแก่ หน่วยงานหรือสังคมภายนอก และเพื่อให้การดำเนินงาน ตามแผนปฏิบัติราชการมีประโยชน์ต่อการ ปฏิบัติราชการในปีต่อ ๆ ไปจึงได้ทำการประเมินแผนปฏิบัติราชการในครั้งนี้ขึ้น

### ปณิธาณ

**เป้าหมาย**\
กองวิชากฎหมายและสังคมศาสตร์ มีเป้าหมายที่จะพัฒนาการศึกษาเพื่อความสำเร็จแห่งกองทัพ และความสุขของประชาชน\
\
**วัตถุประสงค์**\
วัตถุประสงค์ คือ ผลิตนายทหารสัญญาบัตร ให้เป็นนายทหารหลัก ของกองทัพบก ที่พร้อมด้วยคุณลักษณะดังนี้\
**1.** มีความรู้ทางวิชาการระดับปริญญาตรีในสาขาวิชาสังคม ศาสตร์เพื่อการพัฒนาและวิชาการทหาร สามารถออกไปรับราชการได้อย่างมีประสิทธิภาพและมีความรู้เพียงพอในการที่จะศึกษาต่อในระดับปริญญาที่สูงขึ้น\
**2.** เป็นผู้บังคับบัญชาหน่วยทหารที่ดี มีคุณธรรม มีความ ซื่อสัตย์สุจริต สามารถนำความรู้ที่ได้รับจากการศึกษาไปประยุกต์ใช้ในการปฏิบัติหน้าที่ได้อย่างมีประสิทธิภาพ



## การจัดการเรียนการสอนแบบบูรณาการ มุ่งสู่กระบวนการเรียนรู้ด้านการพัฒนา

การจัดการเรียนการสอนของกองวิชา: มุ่งเน้นการบูรณาการองค์ความรู้ทางสังคมศาสตร์ทั้งห้าแขนงวิชา เพื่อให้เป็นแกนหลักขององค์ความรู้ที่ตอบสนองต่อกระบวนการและภารกิจในการพัฒนาเป็นสำคัญ โดยใช้กระบวนการจัดการเรียนรู้ตามแนวคิดผู้เรียนเป็นศูนย์กลาง นอกจากนี้ ยังมีการบูรณาการองค์ความรู้ระดับอุดมศึกษาและวิทยาการทางทหารเข้ามาเป็นส่วนประกอบในการจัดการเรียนการสอน เพื่อที่จะมั่นใจว่า "นนร. ที่สำเร็จการศึกษาจากหลักสูตรศิลปศาสตรบัณฑิต สาขาสังคมศาสตร์เพื่อการพัฒนา โรงเรียนนายร้อยพระจุลจอมเกล้า จักเป็นนายทหารที่ดี และเป็นกำลังสำคัญของกองทัพในการปฏิบัติภารกิจได้อย่างรอบด้าน"

![](http://socialdept.crma.ac.th/resources/img/law.png)

### แขนงวิชากฎหมาย

ศึกษารูปแบบลักษณะของกฎหมายตลอดจนกระบวนการทางกฎหมาย ที่เกี่ยวข้องกับการปฏิบัติหน้าที่ในฐานะผู้นำหน่วยขนาดเล็กระดับหมวด รวมทั้งการขยายกรอบความเข้าใจด้านกฎหมายที่เกี่ยวข้องกับระบอบการเมืองการปกครองของประเทศไทยและระหว่างประเทศ![](http://socialdept.crma.ac.th/resources/img/economics.png)

### แขนงวิชาเศรษฐศาสตร์

ศึกษาหลักการ กระบวนการในการจัดทรัพยากรให้เกิดอรรถประโยชน์ ผ่านแนวคิดและวิธีการที่สร้างให้เกิดมูลค่า ตอบสนองต่อภารกิจในการบริหารจัดการทรัพยากรของกองทัพบก ในกรอบความเข้าใจพื้นฐาน เพื่อการประยุกต์กับภารกิจที่ได้รับมอบหมาย![](http://socialdept.crma.ac.th/resources/img/politics.png)

### แขนงวิชารัฐศาสตร์

ศึกษากระบวนการทางการเมืองการปกครอง อันเป็น เครื่องมือในการจัดสรรทรัพยากรและประโยชน์แห่งรัฐ ซึ่งนำไปสู่การสร้างความสัมพันธ์และความมั่นคงของรัฐกับประชาคมโลกที่เป็น กรอบคิดและแนวทางในการพัฒนาที่เกี่ยวข้องกับการใช้อำนาจเป็นสำคัญ![](http://socialdept.crma.ac.th/resources/img/sociology.png)

### แขนงวิชาสังคมวิทยาและมานุษยวิทยา

ศึกษาความสัมพันธ์ระหว่างมนุษย์กับสังคมในรูปแบบความสัมพันธ์ต่าง ๆ เพื่อมีความเข้าใจต่อปรากฏการณ์ทางสังคมในรูปแบบต่าง ๆ ตามเหตุปัจจัย ตลอดจนประยุกต์หลักการและกระบวน การในการสร้างความสัมพันธ์ ทางสังคม เพื่อนำไปสู่การสร้างความมั่นคงและการพัฒนาอย่างยั่งยืน![](http://socialdept.crma.ac.th/resources/img/publicadmin.png)

### แขนงวิชารัฐประศาสนศาสตร์

ศึกษาการบริหารทรัพยากรในองค์กร การจัดระบบและระเบียบโครงสร้างในการบริหารจัดการ โดยใช้หลักการผ่านกรอบคิด ยุทธศาสตร์ และนโยบายในการพัฒนาหน่วยงาน เพื่อนำไปสู่ความเข้าใจในการจัดสรรทรัพยากรด้านการบริหารอย่างเหมาะสม ตอบสนองภารกิจในการพัฒนาหน่วยงานอย่างเท่าทันต่อสถานการณ์